---
title: Jack
visible: true
thumbnail: /images/jack/1.jpg
intro: 'Ja sam kastriran, ne volim se družiti s drugim životinjama i imam između 2-4 godine.'
---

![Jack](/images/jack/2.jpg)

Zamislite da je čitav vaš život sveden na prostor od nekoliko kvadrata omeđenih lančanom ogradom, kroz koju vidite ostatak svijeta, ali svijet kao da ne vidi vas. Takav je bio život za našeg Jacka kada smo vidjeli njegove prve fotografije online. Jack je jedan od nekoliko pasa koji su ostali iza preminule gospođe u jednom slavonskom selu. U želji da pomognemo volonterki koja na tom području samostalno zbrinjava napuštene životinje, preuzeli smo Jacka na smještaj.

![Jack](/images/jack/3.jpg)

Prvi koraci su bili najteži, prvi kontakt s ljudima je bio istovremeno dirljiv i dramatičan, jer je bio sretan što dobiva pažnju, ali i uplašen zbog nepoznatih okolnosti. Svoje prve dane na privremenom smještaju proveo je u sebi poznatom okruženju - u kupaonici, u nekoliko kvadrata prostora. No vrijeme je prolazilo, a naš Jack je pronašao hrabrost da napravi sljedeći korak i pomakne vlastite granice, te je pomalo izlazio, kako iz kupaonice, tako i iz svoje ljušture koja mu je bila jedina sigurnost i utjeha u prijašnjem životu.

![Jack](/images/jack/4.jpg)