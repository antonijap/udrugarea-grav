---
title: Čuvalice
---

## Tko su čuvalice?
Budući da udruga nema sklonište niti azil, naše su mogućnosti primanja novih štićenika na skrb uvijek ograničene te ovisimo o čuvalicama. Tko su čuvalice? To su naši heroji. Biti čuvalica je nesebično, plemenito i ponekad izazovno, ali uvijek se isplati vratiti vjeru u ljude jednom napuštenom biću. Privremeni smještaj u kući ili stanu je važan proces socijalizacije napuštene životinje, dio prilagodbe na suživot s ljudima i eventualno drugim životinjama. Udruga osigurava sve što je potrebno za našeg štićenika. U dogovoru s čuvalicom organiziramo prijevoz i odlazak veterinaru po potrebi.

## Ja želim biti čuvalica?
Na raspologanju smo bilo kada kako bi pomogli ili dali savjet, te zajedničkim snagama odlučujemo što je najbolje za životinju. Čuvalica je tu da pruži sigurnost svog doma, ali i svoju ljubav. Ona je most između starog i novog života svake napuštene mace ili psa, osoba uz koju će naučiti da ljudi nisu uvijek zli. Ako želiš postati dio našeg tima i otvoriti svoj dom i srce napuštenoj životinji, javi nam se na info@udrugarea.hr ili na 0913344884.