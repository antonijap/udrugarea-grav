---
title: Kumstvo
---

## Zašto kumstvo?
Ako želite pomoći radu udruge, a niste u mogućnosti postati čuvalica; ako vam se jako sviđa netko od naših štićenika, ali mu niste u mogućnosti pružiti dom; ako jednostavno želite pomoći radu udruge, možete to učiniti na način da postanete nečiji kum ili kuma! Kumstvo je divan način da se pomogne našim štićenicima. Biti kum/a znači odabrati štićenika pod skrbi udruge te na mjesečnoj bazi uplaćivati za nju ili njega određeni novčani iznos na dulji vremenski period, koji određujete sami i u svakom trenutku možete odustati od kumstva. Plaćanje ne ide trajnim nalogom, već vašom uplatom na račun udruge uz naznaku "kumstvo - ime životinje", na što ćemo vas svaki mjesec podsjetiti putem newslettera koji ćete primiti na svoj e-mail.

## Kako postati kuma ili kum?
Svaka kuna koju uplatite za svoje kumče ide isključivo za njegove ili njezine potrebe, bila to kastracija, liječenje, pijesak ili nova igračka. Bit ćete obavješteni o napretku životinje i naravno, o udomljenju kada se dogodi! Na taj smo način u mogućnosti pružiti našim štićenicima više i bolje, jer nam je cilj da budu sretni i zdravi dok ne pronađu svoje zauvijek ljude. Ukoliko želite postati nečiji kum ili kuma napravite uplatu s ovim podacima i javite nam se na info@udrugarea.hr:

### Opis **"Kumstvo - ime životinje"**<br>
### IBAN **HR6024030091121002275**<br>
### ŽIRO RAČUN **2403009-1121002275**<br>
### SWIFT/BIC **SMBRHR22**<br>