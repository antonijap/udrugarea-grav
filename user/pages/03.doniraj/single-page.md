---
title: Doniraj
---

## Zašto donirati?
Udruga Rea je registrirana, neprofitna organizacija koja se financira isključivo donacijama građana. Iako smo dio gradskog proračuna, taj budžet ne pokriva sve potrebe naših štićenika, stoga ovisimo upravo o Vašim donacijama. Napuštenih životinja je mnogo i raste im broj iz dana u dan, a svaki naš štićenik ima potrebe koje moramo ispuniti kako bismo okrenuli novi list u njegovom ili njezinom životu. Tužna je istina da smo ograničeni u svojim mogućnostima, te da bez financijskih sredstava, čuvalica, veterinara, hrane, lijekova i ostalih potrepština jednostavno ne možemo funkcionirati. Zbog toga nam je svaka, pa i najmanja donacija od velike važnosti. Zašto donirati baš nama, kada ima toliko udruga i životinja kojima treba pomoći? Ako imamo više nego što možemo potrošiti, dijelimo donacije s drugim udrugama i pojedincima koji brinu o napuštenim životinjama. Nikad ne dopuštamo da hrani istekne rok ili da hrpa povodaca stoji sa strane, ako znamo da su nekome potrebni. Vjerujemo da se volonteri moraju držati zajedno i pomagati si međusobno, kako bismo na kraju dana spasili čim više života.

## Kako nam tvoje donacije pomažu?
Svaka kuna koju uplatite na račun udruge potrošena je na veterinarske troškove liječenja, kastracije, čipiranja i cijepljenja te kupovinu hrane i plaćanje smještaja našim štićenicima. Sve ostalo što nam donirate - hranu, pijesak, povodce, ogrlice, ampule, antiparazitike, igračke, zdjelice, krevetiće, transportere - raspoređujemo na naše štićenike, kako bi svaki od njih imao sve što mu treba, te kako bi našim čuvalicama maksimalno olakšali čuvanje životinje. Ponekad mace i psi zahtjevaju posebnu prehranu iz zdravstvenih razloga, pa su nam donacije takve hrane od velike pomoći. Podjednako su nam važne i materijalne i financijske donacije, jer psi i mace s ulice nemaju ništa, i treba im sve, a najviše sigurnost i ljubav.

### IBAN **HR6024030091121002275**<br>
### ŽIRO RAČUN **2403009-1121002275**<br>
### SWIFT/BIC **SMBRHR22**<br>