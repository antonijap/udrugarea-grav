---
title: Hooch
visible: true
thumbnail: /images/hooch/1.jpg
intro: 'Ja sam kastriran, ne volim se družiti s drugim životinjama i imam 1 godinu.'
---

![Hooch](/images/hooch/2.jpg)

Početkom travnja Samoborom je lutao mršavi smeđi pas. Bio je umiljat i drag, no bježao je od ljudi i viđen je na nekoliko mjesta po čitavom gradu. Naposljetku ga je uhvatila naša čuvalica, koja ga je pronašla na Japetiću! Očitan mu je čip i vlasnik je lociran na jednom jadranskom otoku, a kontakt broj je odavno prestao funkcionirati. Koliki put je prešao i koliko je lutao, ne možemo ni zamisliti. Bio je kronično pothranjen i trebao je pomoć. Dobio je ime Hooch. Čuvalica ga je za prvu ruku je smjestila kod sebe, no pokazalo se da neće moći ostati; iako je bio drag, nježan i mazan te je spavao u krevetiću s njezinom kujicom, preskakivao je nisku ogradu dvorišta i bježao. Zato smo ga smjestili na plaćeni smještaj gdje su ograde više, dvorište veće, a krevet jednako mekan i ruke jednako nježne, uz nadu da će jednom kada osjeti sigurnost prestati bježati. To se i dogodilo.

![Hooch](/images/hooch/3.jpg)

Hooch je mladi pas u tipu posavskog goniča. Nježne je i mazne naravi, inteligentan i bistar, ponekad malo tvrdoglav. Voli trčanje i duge šetnje, tako da bi bilo idealno kada bi ga budući vlasnik vodio na izlete u šumu da se malo istrči i nauživa. Naučen je na druge pse, iako mu treba malo duže da se upozna s njima. Preferira ženke, s dečkima mu treba malo vremena. Zato bismo ga radije udomili kao jedinog psa, kako bi mu se novi vlasnik mogao u potpunosti posvetiti te zajedno s njime raditi na njegovim eventualnim nesigurnostima. Drag je, mazan i zahvalan što ima drugu priliku. Jeste li vi njegova druga prilika?

![Hooch](/images/hooch/4.jpg)